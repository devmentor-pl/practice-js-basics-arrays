> :star: *Jeśli będziesz mieć problem z rozwiązaniem tego zadania, poproś o pomoc na odpowiednim kanale na Slacku, tj. `s1e04-js-basics` (dotyczy [mentee](https://devmentor.pl/mentoring-javascript/) oraz posiadaczy [kursu JavaScript](https://devmentor.pl/p/javascript-for-beginners/)) lub na [dedykowanej grupie fb](https://www.facebook.com/groups/155234921740033). Pamiętaj, aby treść Twojego wpisu spełniała [odpowiednie kryteria](https://devmentor.pl/jak-prosic-o-pomoc/).*

&nbsp;

# `#02` JavaScript: Podstawy - tablice

W pliku `app.js` znajdziesz dwie funkcje, których masz nie modyfikować. Każda z nich wykonuje inne zadanie. 

Funkcja `getRandomInteger` losuje liczby całkowite z przedziału jaki został zdefiniowany przez parametry. Zadaniem funkcji `createRandomArray` jest stworzenie tablicy o losowej ilość elementów tj. od 1 do 10. Następnie uzupełnienie jej liczbami z przedziału od 1 do 100. 

Zwróć uwagę, że każda funkcja wykonuje jedno konkretne zdanie. Tak należy budować funkcje. Zobacz również, że funkcja `getRandomInteger` jest wykorzystywana w 2 miejscach. To był prawdziwy powód jej utworzenia. Jeśli potrzebujemy wykorzystać ten sam kod w 2 miejscach to tworzymy funkcję, która dzięki parametrom może być wykorzystana w wielu miejscach.

Zostawmy jednak już temat funkcji. Wróćmy do zadania z tablic. Skoro mamy już losową zawartość tablicy to Twoim zadaniem będzie wyświetlenie w konsoli wszystkich ich elementów przy pomocy pętli `for`, a potem wykonanie tego przy pomocy metody tablicowej `.forEach()`.

Dodatkowo - już poza pętlą, wyświetl wartość ostatniego elementu tablicy. Pamiętaj, że długość tablicy będzie różna po odświeżeniu strony. Twój kod powinien działać prawidłowo po każdym ponownym uruchomieniu strony.


&nbsp;

> :arrow_left: [*poprzednie zadanie*](./../01) | [*następne zadanie*](./../03) :arrow_right:

> :no_entry: *Jeśli nie posiadasz materiałów do tego zadania, znajdziesz je na stronie [devmentor.pl](https://devmentor.pl/p/js-basics/)*
